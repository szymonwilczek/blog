---
title: Omówienie próbnej matury grudzień 2023
date: '2022-12-16'
tags: ['matematyka']
draft: false
summary: 'Obszerne omówienie matury podstawowej z grudnia 2023 roku.'
---

# Wstęp

Obiecałem, że będę uczył matematyki jako profesor Wilczur, więc wrzucam omówienie matury próbnej z grudnia 2023 roku.

## Zadanie 1

Myślę, że najprostsze z arkusza. Korzystamy z praw działań na potęgach.\
\
$1. a^m * a^n = a^{m+n}$\
$2. (a^m)^{n} = a^{m*n}$\
![zadanie 1](https://i.imgur.com/Uofygik.png)
$(5*5^{\frac{1}{2}})^{\frac{1}{3}} = (5^{1+\frac{1}{2}})^{\frac{1}{3}} = (5^{\frac{3}{2}})^{\frac{1}{3}} = 5^{\frac{3}{2} * \frac{1}{3}} = 5^{\frac{3}{6}} =  5^{\frac{1}{2}} = {\sqrt(5)}$\
\
Odpowiedź: **C**.

## Zadanie 2

W zasadzie kolejne dodatkowe punkty, które zapewnia nam karta wzorów.\
Mimo, że wzór może wydawać się ciężki, tak naprawdę jego zastosowanie jest banalnie proste,\
z racji, że to co podstawimy, nie musi zostać w **procencie składanym** wyliczone.\
\
Wzór procentu składanego przedstawia się następująco i można znaleźć go w tablicach maturalnych:\
\
$K_n = K * (1 + \frac{p}{100})^n$\
Gdzie:\
$K$ - kapitał początkowy\
$p$ - oprocentowanie\
$n$ - liczba lat\
\
![zadanie 2](https://i.imgur.com/h6xVldf.png)

Nasze dane w tym zadaniu:\
$K = 40 000zł\
$p = 7%\
$n = 2 (lata)\

$K_n = 40 000 * (1 + \frac{7}{100})^2 = 40 000 * (1.07)^2$
\
\
Odpowiedź: **A**.

## Zadanie 3

Było to zadanie w którym należało pomyśleć logicznie. Nie jest ciężkie, lecz podchwytliwe. W którym kroku? Już wyjaśniam.

![zadanie 3](https://i.imgur.com/ePuV9cC.png)
Zacznijmy od oznaczeń i interpretacji danych podanych w treści zadania.\
![zadanie3-omowienie](https://i.imgur.com/dhpKD1T.png)
Teraz pozostała już jedynie wspomniana **doliczona** marża. Nie bez powodu podkreśliłem słowo **doliczona**.\
\
Oznacza to, że do `100%` ceny doliczamy marżę. Czyli:

- Do marży spodni, z treści zadania, doliczamy `50%` marży = `150%x` = $1,5x$
- Do marży marynarki doliczamy `20%` marży = `120%x` = $1,2x$
- Z treści zadania wynika, że ceny detaliczne, zarówno spodni jak i marynarki, były jednakowe, czyli po prostu je przyrównajmy do siebie:
  $1,5x = 1,2x$

Wybieramy układ równań, który spełnia wyliczone założenia.\
\
Odpowiedź: **C**.

## Zadanie 4

![zadanie4](https://i.imgur.com/nWmBJXS.png)
Należało jedynie sprowadzić ułamek do wspólnego mianownika.\
\
$\frac{1}{x-y} + \frac{1}{x+y} = \frac{x+y}{(x-y)(x+y)} + \frac{x-y}{(x-y)(x+y)}$\
Mając wspólny mianownik, zapisujemy ułamek na wspólnej kresce ułamkowej:\
\
$\frac{(x+y)+(x-y)}{(x-y)(x+y)}$\
Opuszczamy nawiasy, a mianownik wyliczamy ze wzoru skróconego mnożenia:\
\
$(a-b)(a+b) = a^2 - b^2$\
\
$\frac{(x+y)+(x-y)}{x^2-y^2} = \frac{x + y + x - y}{x^2-y^2} = \frac{2x}{x^2-y^2}$\
\
Odpowiedź: **C**.

## Zadanie 5

![zadanie5](https://i.imgur.com/W5iATpY.png)
Zadanie z kombinatorykii. W zasadzie również można je wziąć na logikę.

- Jeśli liczba musi być czterocyfrowa na 1 miejscu liczby nie może stać 0.
- Jeśli liczby nie mogą się powtarzać, na każdym miejscu jest o jedną liczbę mniej:

  - na 1 miejscu jest **9 liczb** -> BEZ 0
  - na 2 miejscu jest **9 liczb** -> BEZ TEJ LICZBY KTÓRA STOI NA POCZĄTKU, ALE ZERO JUŻ "WRACA DO PULI"
  - na 3 miejscu jest **8 liczb** -> JEDNA MNIEJ
  - na 4 miejscu jest **7 liczb** -> JEDNA MNIEJ

Ilość kombinacji to iloczyn ilości liczb na każdym miejscu:\
$9 * 9 * 8 * 7$\
\
Odpowiedź: **B**.

## Zadanie 6

![zadanie6](https://i.imgur.com/P9MbOkD.png)
Korzystamy w nim z własności logarytmów o potędze $10$. Warto zaznaczyć, że jeśli podstawa logarytmu nie jest napisana, to domyślnie jest to liczba $10$.

$f(x) = -log x$\
$f(\sqrt 10) = -log \sqrt 10 = - log_{10} \sqrt 10 $\
Odpowiadamy sobie do pytanie:\
**Do jakiej potęgi podnieść podstawę logarytmu (10), żeby uzyskać wartość $\sqrt 10$?**
\
$\sqrt a = a^{\frac{1}{2}}$\
Mając już naszą odpowiedź, wiemy, że jest to $\frac{1}{2}$.\
\
Nie zapominając, że przed funkcją stoi jeszcze znak minus, to ostateczna odpowiedź to: $-{\frac{1}{2}}$\
\
Odpowiedź: **B**.

## Zadanie 7

![zadanie7](https://i.imgur.com/PEaWCEK.png)
Definitywnie było to zadanie wymagające od nas trochę trudu.\
\
![zadanie7.1](https://i.imgur.com/CYuC8IH.png)
Pamiętając, że zbiór wartości wyznaczany jest z osi OY. Prosty trik:\
Wyobraźmy sobie, że bierzemy linijkę i jedziemy poziomo przez cały wykres, od jakiej wartości zaczynamy,\
jest to **początek** naszego przedziału, a gdzie skończymy -> **koniec**.

![zadanie7omowienie](https://i.imgur.com/XogpUXV.png)
Tutaj widać, zaczynamy od wartości $-3$, a kończymy... no **nie kończymy**. Zbiór wartości tej funkcji kwadratowej leci do **nieskończoności**, jej wartości nigdy się potem nie kończą.\
\
Więc, zapisując to przedziałem: $\langle -3, \infty)$

![zadanie7.2](https://i.imgur.com/l4Ua14z.png)
Najcięższy podpunkt. Wyznaczenie wzoru tej funkcji. Ale i to wam wytłumaczę na chłopski rozum.\
\
W tablicach sprawdzamy sobie kanoniczny wzór funkcji kwadratowej i otrzymujemy:\
$f(x) = a(x-p)^2+q$

$p$ i $q$ to współrzędne naszego **wierzchołka**, który odczytujemy z wykresu.
$W(p,q)$, czyli wartość $p$ to wartość $x$ wierzchołka, a wartość $q$ to wartość $y$.\
Z wykresu widać, że $p = 5$ i $q = -3$.\
Podstawmy co mamy do wzoru:
$f(x) = a(x-5)^2-3$

Brakuje nam współczynnika kierunkowego $a$. Jak go wyznaczyć? **Z miejsc zerowych**, które też mamy na wykresie.
$x_1 = 4$ i $x_2 = 6$

Teraz ważne pytanie, jak otrzymuje się miejsca zerowe? Oczywiście, przez **przyrównanie funkcji do zera**. Więc i tak zróbmy:\
\
$f(x_1) = a(x-5)^2-3 = 0$, tylko, że nasze $x_1$ jest znane, jest równe $4$\
$f(4) = a(4-5)^2-3 = 0$\
$a(4-5)^2-3 = 0$\
$a(-1)^2-3 = 0$\
$a-3 = 0$\
$a=3$\
\
Dla sprawdzenia możemy też podstawić drugie miejsce zerowe, jeśli starczy nam czasu.\
$f(6) = a(6-5)^2-3 = 0$\
$a(-1)^2-3 = 0$\
$a-3 = 0$\
$a=3$\
\
Mając wszystkie dane, czyli $a$, $p$ i $q$ możemy już wyznaczyć cały kanoniczny wzór funkcji kwadratowej:
$f(x) = a(x-p)^2+q$\
\
**$f(x) = 3(x-5)^2-3$**

## Zadanie 8

![zadanie8](https://i.imgur.com/EDGwC3p.png)
Jeśli mamy postać iloczynową dwóch nawiasów, znaczy że jeden z nich da **dolny przedział**, a drugi **górny**.\
\
$(3x-9)(x+k)<0$, czyli rozbijmy sobie na 2 nawiasy:\
$(3x-9)=0$ i $(x+k)=0$\
\
W pierwszym nawiasie mamy:\
$3x-9=0$, czyli $3x=9$ i $x=3$.\
\
W drugim nawiasie mamy:\
$x+k=0$, czyli $x=-k$\
\
Wiadomo, że dolną granicą musi być $-2$, więc wartość $k$ jest równa $2$.

## Zadanie 9

![zadanie9](https://i.imgur.com/IUrBYpm.png)

W zasadzie tutaj wchodzi tylko **teoria**. Każde narysowanie tego wykresu będzie ciężkie, a po wyliczaniu nic nie dostaniemy.\
\
Skąd więc wiedzieć, że wykres znajduje się nad/pod osią OX?\
**Współczynnik c, to wartość wyrazu wolnego i jednocześnie\
MIEJSCE PRZECIĘCIA Z OSIĄ OY, JEST TO PUNKT (0, C)**.\
Tak więc, jeśli jest on ujemny, znaczy, że przecina oś OY pod osią OX, więc i wykres jest pod osią OX.\
Teraz kolejny wniosek:\
Jeśli wykres w całości znajduje się pod osią OX, znaczy, że jego **delta jest ujemna!**, a jeśli nigdy nie wychodzi ponad oś OX,\
to współczynnik kierunkowy również **jest ujemny**.\
\
Śmiało posiadając taką wiedzę możemy zaznaczyć odpowiedź:
**B, z wytłumaczeniem nr 1**.

## Zadanie 10

![zadanie10](https://i.imgur.com/L48iANf.png)

Dobra, jak tu zacząć? Proponuję od tego, że mamy podany układ równań, warto coś z nim zrobić.\
\
Żeby wiedzieć, czy funkcje się przecinają, czy nie, muszą mieć jakiś punkt wspólny. Mamy bardzo przyjemne równania, więc możemy je **rozwiązać**.\
**PIERWSZE** równanie to $y=x-1$\
**DRUGIE** równanie to $y=-x+1$\
Podstawiając do pierwszego równania wartość y, która musi się zgadzać, ponieważ na każdym wykresie funkcje się przecinają, dostajemy:\
$x-1=-x+1$ i rozwiązując dalej:\
$2x=2$\
$x=1$\
Mamy więc pierwszą współrzędną punktu przecięcia. Podstawiając teraz wartość x do równania prostej powinniśmy otrzymać drugi:\
$y=x-1$\
$y=1-1$\
$y=0$\
\
Sprawdzamy więc, na którym wykresie punkt przecięcia tych dwóch funkcji jest punktem (1,0),\
a taki znajduje się tylko na wykresie **A.**

## Zadanie 11

![zadanie11](https://i.imgur.com/hrnGTfZ.png)
No nie pomoże nam tu nic innego jak szybka sprawność rachunkowa.\
\
A) $W(x) = (x+2)(x^2-3) = x^3-3x+2x^2-6$ nie równa się z naszym równaniem podanym w zadaniu.
B) $W(x) = (x-2)(x^2-3) = x^3-3x-2x^2+6$ jest równe z naszym równaniem. Możemy śmiało zaznaczyć odpowiedź `B`.

## Zadanie 12

![zadanie12](https://i.imgur.com/XBa9dXK.png)
**Ułamek jest równy 0, kiedy licznik jest równy 0**. Dlaczego? No bo przecież nie może być `0` w mianowniku, bo to by oznaczało, że przez nie dzielimy.\
A jak to wiadomo, przez 0 dzielić **nie można.**
\
Problem taki, że w tym zadaniu w mianowniku jest x, więc i **jego całe wyrażenie nie może równać się 0**.\
\
Policzmy dziedzinę, w jakiej będziemy rozpatrywać funkcję:\
Liczymy ją na podstawie **mianownika**, który `NIE MOŻE` równać się 0.\
$(3x-5) \neq 0$ `ORAZ` $(3-2x) \neq 0$ bo mamy w mianowniku 2 nawiasy.\
Jeśli byśmy je wymnożyli wcześniej, utrudnilibyśmy sobie robotę, ale otrzymalibyśmy funkcję kwadratową, z której również wyszłoby to samo.\
\
Rozwiązujemy pierwszy nawias:\
$(3x-5) \neq 0$\
$3x \neq 5$\
$x \neq \frac{5}{3}$\
Rozwiązujemy drugi nawias:\
$(3-2x) \neq 0$\
$3-2x \neq 0$\
$2x \neq 3$\
$x \neq \frac{3}{2}$\
Więc dziedziną funkcji, są **wszystkie liczby rzeczywiste, z wyjątkiem liczb $\frac{5}{3}$ oraz $\frac{3}{2}$**.\
Matematycznie można zapisać to tak: $x \in \mathbb{R} \setminus \{\frac{5}{3},\frac{3}{2}\}$\
\
Liczymy więc wartości x dla licznika:
$(4-x)=0$ `ORAZ` $(2x-3)=0$\
$x=4$ `ORAZ` $x=\frac{3}{2}$\
\
$x=4$ jak najbardziej do dziedziny należy, ale jak widzimy, $\frac{3}{2} \notin D_f$\
Co oznacza, że równanie ma tylko `JEDNO` rozwiązanie.\
\
Odpowiedź: **A**.

## Zadanie 13

![zadanie13](https://i.imgur.com/uj0RFlW.png)
Rozwiązujemy zwykłą nierówność liniową:\
$2 - \frac{x}{2} \geq \frac{x}{3}-3$\
Mnożymy obie strony równania przez **6** w celu pozbycia się ułamków:\
$12 - 3x \geq 2x - 18$\
Przenosimy x na lewo, liczby na prawo:\
$-3x-2x \geq -12-18$\
$-5x \geq -30$\
Dzielimy obie strony równania przez **-5** i `nie zapominamy o zmienieniu znaku nierówności` z racji dzielenia przez liczbę ujemną:\
$x \leq \frac{30}{5}$\
$x \leq 6$\
\
Odpowiedź: **A**.

## Zadanie 14

![zadanie14](https://i.imgur.com/cc5BjjT.png)
Zadanie dowodowe, ale tak naprawdę tylko na rozkład czynników.\
\
$5n^2+15n$ możemy zapisać jako $5n(n+3)$\
\
Rozważymy podzielność tej liczby dla dwóch przypadków, liczb **parzystych** i **nieparzystych**.

#### Liczby parzyste

$n$ zamieniamy na reprezentację liczby parzystej, czyli $2x$\
To chyba każdy rozumie, każda liczba pomnożona przez 2 jest liczbą parzystą, stąd reprezentacja liczby parzystej jako $2x$.\
\
Jeśli $n = 2x$ a $x \in \mathbb{N}$ `CO NALEŻY ZAZNACZYĆ, BO JEST TO KLUCZOWE DLA DOWODU LICZB NATURALNYCH`, to:\
Podstawiamy za $n$ nasze $2x$:\
$5(2x)+15(2x+3) = 10x(2x+3)$\
Wyciągnięcie `10` przed nawias i reprezentacja całej reszty liczb jako **liczby naturalne** w stu procentach wystarcza jako dowód.

#### Liczby nieparzyste

$n$ zamieniamy na reprezentację liczby nieparzystej, czyli $2x+1$\
Każda liczba pomnożona przez 2, + 1 jest liczbą nieparzystą, stąd reprezentacja liczby nieparzystej jako $2x+1$.\
\
Jeśli $n = 2x+1$ a $x \in \mathbb{N}$, to:\
Podstawiamy za $n$ nasze $2x+1$:\
$5(2x+1)(2x+1+3) = 5(2x+1)(2x+4) = 5(2x+1)[2(x+2)]=10(2x+1)(x+2)$\
Tak jak w poprzednim wypadku, wyciągnięcie `10` i reprezentacja reszty jako liczby naturalne wystarcza jako dowód.

## Zadanie 15

![zadanie15](https://i.imgur.com/RMMH3PU.png)

W pierwszym podpunkcie oczywiście **FAŁSZ**, ten ciąg nie ma jak maleć z racji podnoszenia do kwadratu i dodania stałej.\
W drugim musimy policzyć:\
$a_n = 2n^2 + n$
$a_8 = 2(8)^2 + 8 = 2(64) + 8 = 128 + 8 = 136$, więc w drugim podpunkcie **PRAWDA**.

## Zadanie 16

![zadanie16](https://i.imgur.com/i2v9UbT.png)

Korzystamy z własności ciągu arytmetycznego, czyli, że **środkowy wyraz** z 3 wyrazów, jest **średnią arytmetyczną krańcowych wyrazów**.

$\frac{1}{2} = \frac{-3+x}{2}$\
Mnożymy obie strony przez **2** w celu pozbycia się ułamków:\
$1 = -3+x$\
Przenosimy x na lewo, liczby na prawo:\
$x = 4$\
\
Nasz ciąg wygląda więc teraz tak:\
$(-3,\frac{1}{2},4,y,11)$\
\
Możemy $y$ wyliczyć na **2** sposoby:

1. Obliczyć różnicę ciągu odejmując od 4 $\frac{1}{2}$
2. Lub skorzystać po raz 2 z własności ciągu arytmetycznego

#### 1 sposób

$4 - \frac{1}{2} = 3\frac{1}{2}$\
Więc do 4 dodajemy $3\frac{1}{2}$ i otrzymujemy $7\frac{1}{2}$, czyli inaczej $\frac{15}{2}$

#### 2 sposób

$y = \frac{11+4}{2} = \frac{15}{2}$\
\
Odpowiedź: **A**.

## Zadanie 17

![zadanie17](https://i.imgur.com/HTctZen.png)

Korzystamy z własności ciągu geometrycznego, czyli, że **różnica ciągu geometrycznego** to **iloraz kolejnych wyrazów**.

$a_1 = -5$\
$a_2 = 15$\
$q = \frac{15}{-5} = -3$\
\
Musimy wyznaczyć wzór ogólny ciągu geometrycznego, więc szukamy wzory w kartach:\
$a_n = a_1 * q^{n-1}$\
\
Od razu widać, że jest to odpowiedź **A**, ale należy przeliczyć też resztę, ponieważ mamy wskazać **2** odpowiedzi.\
\
B) Nie jest wzorem ogólnym ciągu geometrycznego\
C) Nie zawiera $q$ w poprawnej formie\
D) Nie sprawdza się dla naszych podanych $a_1$, $a_2$ i $a_3$\
E)\
$a_n$ = $-5 * -3^{n-1} = -5 * (-3)^n _ (-3)^{-1} = \frac{-5}{1} * \frac{(-3)^n}{1} * (-\frac{1}{3})$\
$ = \frac{5_(-3)^n}{3} = 5 * \frac{(-3)^n}{3}$\
Czyli odpowiedź **E** również jest prawidłowa.\
F) Odpada, nie wiadomo czemu jest tam mnożenie przez 3 na końcu.

## Zadanie 18

![zadanie18](https://i.imgur.com/Ul8VDjq.png)

$\frac{1}{sin^2 \alpha} + \frac{1}{cos^2 \alpha} = \frac{16}{9}$\
Sprowadzamy ułamki do wspólnego mianownika:\
$\frac{cos^2 \alpha}{(sin^2 \alpha)(cos^2 \alpha)} + \frac{sin^2 \alpha}{(cos^2 \alpha)(sin^2 \alpha)} = \frac{16}{9}$\
Zapisujemy na jednej kresce ułamkowej:\
$\frac{cos^2 \alpha + sin^2 \alpha}{(sin^2 \alpha)(cos^2 \alpha)} = \frac{16}{9}$\
Na górze jest bardzo widoczna **jedynka trygonometryczna**:\
$\frac{1}{(sin^2 \alpha)(cos^2 \alpha)} = \frac{16}{9}$\
Mnożymy obie strony równania przez wyrażenie w mianowniku:\
$1 = \frac{16}{9} * (sin^2 \alpha)(cos^2 \alpha)$\
\
Dzielimy przez $\frac{16}{9}$, czyli mnożymy przez $\frac{9}{16}$:\
$\frac{9}{16} = (sin^2 \alpha)(cos^2 \alpha)$\
My potrzebujemy pierwiastka z tego wyrażenia do odpowiedzi, więc wyciągamy pierwiastek kwadratowy z obu stron równania:\
$\sqrt{\frac{9}{16}} = \sqrt{(sin^2 \alpha)(cos^2 \alpha)}$\
$\frac{3}{4} = sin \alpha * cos \alpha$\
\
Odpowiedź: **B**.

## Zadanie 19

![zadanie19](https://i.imgur.com/J2Wnobq.png)

![koleczko](https://i.imgur.com/5ewRqhM.png)
Nasze zielone kółeczko musi mieć $360^{\circ}$, bo jest to pełny okrąg.\
Obliczmy więc $\measuredangle BOC$, bo tylko tego nam brakuje do pełnych $360^{\circ}$.\
\
$\measuredangle BOC = 360^{\circ} - 130^{\circ} - 110^{\circ} = 120^{\circ}$\
Należy zauważyć, że wszystkie trójkąt w tym zadaniu są **równoramienne**.\
Tak więc, obliczenie kątów w $\delta AOC$ to:\
$180^{\circ} - 130^{\circ} = 50^{\circ}$\
Mamy dwa takie kąty, więc dzielimy na 2:\
$\frac{50^{\circ}}{2} = 25^{\circ}$\
Uzupełniony rysunek:\
![koleczko2](https://i.imgur.com/iONdi3v.png)
\
To samo robimy dla $\delta BOC$:\
$180^{\circ} - 120^{\circ} = 60^{\circ}$\
$\frac{60^{\circ}}{2} = 30^{\circ}$\
Uzupełniony rysunek:\
![koleczko3](https://i.imgur.com/6KpZEEW.png)

I został już tylko trójkąt $\delta AOB$:\
$180^{\circ} - 110^{\circ} = 70$\
$\frac{70^{\circ}}{2} = 35^{\circ}$\
Uzupełniony rysunek:\
![koleczko4](https://i.imgur.com/5jZV3ol.png)

My rozpatrujemy $\measuredangle BAC$, więc ten:\
![koleczko5](https://i.imgur.com/Som12qC.png)
Wystarczy dodać wartości do siebie, czyli:\
$25^{\circ} + 35^{\circ} = 60^{\circ}$\
\
Odpowiedź: **A**.

## Zadanie 20

![zadanie20](https://i.imgur.com/HrPfBQa.png)
Optymalizacja. Moja ukochana. Zarzucę prostymi faktami, żeby uzyskać maksymalną liczbę punktów za zadanie optymalizacyjne \
należy je rozwiazać OG sposobem, czyli jedynym poprawnym według CKE.\
Wygląda on tak:\
\
Wiemy że mamy **200** metrów liny przeznaczone na jedynie **3 boki**.\
Ułóżmy z tego równanie za pomocą danych przedstawionych w zadaniu:\
$2a + b = 200$\
`Tutaj już mamy 1 punkt według egzaminatorów`.\
A my właśnie ruszamy po drugi, przedstawiając jedną niewiadomą za pomocą drugiej, tutaj będzie łatwiej wyznaczyć nam $b$:\
$b = 200 - 2a$\
`Super, mamy 2 punkty! Ale czy na pewno?`\
No _de facto_ jeszcze nie, należy zrobić coś o czym większość zapomina, czyli **wyznaczyć dziedzinę**:\
$b > 0$\
$200 - 2a > 0$\
$a < 100$\
Czyli $a \in (0, 100)$\
Teraz mamy dziedzinę elegancko. Jest ona ważna podczas rozważania wyników w późniejszym etapie, ale to po kolei.\
Chcemy uzyskać **największe pole** tego kąpieliska.\
Czym jest kąpielisko? `Prostokątem`.\
Wzór na pole prostokąta? `a * b`.\
\
Ten wzór należy zapisać za pomocą naszych danych, ale $b$ wyznaczonego za pomocą $a$, co zrobiliśmy wcześniej:\
$a*b$\
$a*(200 - 2a)$\
Wymnażając, otrzymamy funkcję kwadratową:\
$-2a^2 + 200a$

Przyrównujemy ją do zera i analizujemy jej wykres:\
$-2a^2 + 200a = 0$\
Liczymy deltę:\
$\Delta = 200^2 - 4*(-2)*0$\
$\Delta = 40000$\
Więc z tego wynika, że piewiastek z delty to:\
$\sqrt{\Delta} = 200$\
\
Liczymy miejsca zerowe:\
$a_1 = \frac{-200 + 200}{-2*2}$\
$a_1 = \frac{0}{-4} = 0$\

$a_2 = \frac{-200 - 200}{-2*2}$\
$a_2 = \frac{-400}{-4} = 100$\
\
Rysujemy wykres zaznaczając oba miejsca zerowe:\
![zadanie20wykres](https://i.imgur.com/g7whFR9.png)

Rysujemy wykres naszej funkcji kwadratowej:\
Z racji na jego ujemy współczynnik kierunkowy, będzie to parabola skierowana ramionami w dół.\
`(PRO TIP!): NA PODSTAWIE W OPTYMALIZACJI - JEŚLI W OGÓLE SIĘ POJAWI - W KWESTII CZEGOŚ "NAJWIĘKSZEGO" ZAWSZE SPROWADZA SIĘ TO DO UJEMNEGO WSPÓŁCZYNNIKA KIERUNKOWEGO!`\
\
![zadanie20wykres2](https://i.imgur.com/nHLXyPf.png)

Kiedy ta funkcja przyjmuje największą wartość? No oczywiście, że w **wierzchołku**.\
Z racji rozważania jedynie osi OX, współrzędna wierzchołka znajduje się w połowie odcinka miejsc zerowych:\
$(0 + 100)/2 = 50$\
Dla $a = 50$ nasze pole jest największe.\
\
Zostało jedynie sprawdzić, czy nasze $a$ znajduje się w dziedzinie.\
$50 \in (0, 100)$\
\
No i podstawiamy jeszcze do wzoru na $b$, który sami sobie wyprowadziliśmy, żeby mieć pełną odpowiedź:\
$b = 200 - 2a$\
$b = 200 - 2*50$\
$b = 100$\
\
Więc naszą pełną odpowiedzią jest:\
$a = 50$\
$b = 100$

## Zadanie 21

![zadanie21](https://i.imgur.com/tynOSHp.png)
Bardzo proste i logiczne zadanie. Wystarczy zauważyć jedną rzecz:\
![zadanie21.1](https://i.imgur.com/Xnw1nKx.png)
To, że tak naprawdę to co jest zaznaczone, to $\frac{1}{4}$ całego pola poprzez dorysowanie kwadratów.\
Oczywiście, można liczyć ze wzoru na pole wycinka kołowego, ale to według mnie jest akurat zbędne.\
Ale jeśli ktoś chce, oczywiście, omówię to w dalszej części.

#### Sposób dzielenia na kwadraty

Skoro wiemy, że to $\frac{1}{4}$ pola, to wystarczy obliczyć całe pole koła.\
Pole koła to $\pi r^2$, a $r$ jest znane i podane na rysunku. Wynosi ono **8**\
Więc całe pole naszego koła to $\pi * 8^2 = 64\pi$\
\
Także $\frac{1}{4}$ pola to $\frac{1}{4} * 64\pi = 16\pi$

#### Sposób liczenia na wycinek kołowy

Pole wycinka kołowego to:\
$\pi r^2 * \frac{\alpha}{360^{\circ}}$\
Tutaj naszą $\alpha$ jest kąt **90** stopni.\
Podstawiając do wzoru mamy:\
$\pi * 8^2 * \frac{90}{360^{\circ}} = 16\pi$

Sami zdecydujcie który sposób do was bardziej trafia.\
W każdym razie jest to odpowiedź **A**.

## Zadanie 22

![zadanie22](https://i.imgur.com/vRQ0ojK.png)

Korzystamy z podobieństwa.\
|AD| ma się tak do |CD| jak |DO| do |OC|\
Więc:\
$\frac{4}{6} = \frac{6}{x}$\
Mnożąc na krzyż otrzymujemy:\
$4x = 36$\
$x = 9$\
\
Odpowiedź **A**.

## Zadanie 23

![zadanie23](https://i.imgur.com/3qAVnaP.png)
Najcięższe zadanie ze wszystkich jak mam być szczery.\
Podzielmy je sobie na kroki:\
\
**PIERWSZY KROK**\
|AC| = 16 a |BD| = 12, to wiemy z treści zadania.\
Na podstawie podobieństwa trójkątów z cechy kąt, kąt, kąt możemy wysunąć, że:\
$\Delta FBG \sim \Delta ABC$\
i $\Delta AFE \sim \Delta ABD$\
\
**DRUGI KROK**\
Zapiszmy układ równań:\
![zadanie23.1](https://i.imgur.com/KPrTMkd.png)
Gdzie $a$ to długość jednej przekątnej w strosunku do $x$ - drugiej przekątnej równoległoboku.\
Na podstawie podobieństwa jesteśmy w stanie ułożyć właśnie taki układ równań, który wyliczymy w następnym kroku.\
\
**TRZECI KROK**\
$\frac{\frac{16x}{\mid AB \mid}}{17} = \frac{\mid AB \mid -x}{\mid AB \mid}$
$\mid AB \mid * \frac{16x}{\mid AB \mid} = 17(\mid AB \mid -x)$
$16x = 17\mid AB \mid - 17x$
$\mid AB \mid = \frac{7}{3}x$\
\
**CZWARTY KROK**\
Rozwiązujemy wcześniej wypisany układ równań podstawiając wyliczone dane:\
$\frac{a}{16} = \frac{x}{\frac{7}{3}x}$\
$\frac{a}{16} = \frac{3}{7}$\
$a = \frac{3}{7} * 16$\
$a = \frac{48}{7}$\
Co jest naszą finalną odpowiedzią.
\
Uuuuh, to było trudne.

## Zadanie 24

![zadanie24](https://i.imgur.com/6EzIDzs.png)
Narysujmy sobie ten trójkąt poglądowo, żeby mieć lepsze spojrzenie na zadanie:
![zadanie24.1](https://i.imgur.com/mkMCvwp.png)
Bazując na danych zadania, czyli, że $cos \measuredangle BAC = \frac{4}{5}$\
\
Korzystamy z bardzo zapomnianego i raczej rzadko używanego wzoru na pole trójkąta:\
$P = \frac{1}{2} * a * b * sin \alpha$\
No dobra, tylko skąd wziąć sinusa? A no z funkcjami trygonometrycznymi jest taka fajna sprawa, że mając jedną, mamy tak naprawdę wszystkie.\
Korzystając z **jedynki trygonometrycznej** zamieniamy sobie cosinusa na sinusa:\
$sin^2 \alpha + cos^2 \alpha = 1$\
$sin^ 2 \alpha + (\frac{4}{5})^2 = 1$\
$sin^2 \alpha = 1 - (\frac{4}{5})^2$\
$sin^2 \alpha = 1 - \frac{16}{25}$\
$sin^2 \alpha = \frac{9}{25}$\
$sin \alpha = \frac{\sqrt{9}}{\sqrt{25}}$\
$sin \alpha = \frac{3}{5}$\
\
Podstawiamy do wzoru na pole trójkąta:\
$P = \frac{1}{2} * 3 * 4 * sin \alpha$\
$P = \frac{1}{2} * 3 * 4 * \frac{3}{5}$\
$P = \frac{18}{5}$\
I taka też jest nasza odpowiedź.

## Zadanie 25

![zadanie25](https://i.imgur.com/pHP4Vwt.png)
Skup się teraz świeżak, bo ci pokażę, jak obliczać każdy odcinek w sześciokącie foremnym.\
Zauważ, że jest to figura stworzona z 6 równobocznych trójkątów.\
Także krótsza przekątna jest równa $a \sqrt{3}$, gdzie $a$ to długość boku. **Czemu?** Proste:\
Mamy szcześciokąt foremny podzielony na trójkąty równoboczne:\
![zadanie25-szesciokat](https://calcoolator.pl/images/matematyka/figury/hexagon-long-diagonals.png)
Poprowadźmy wysokości z 2 trójkątów:\
![zadanie25-wysokosci](https://i.imgur.com/tlfCoLi.png)
Teraz widzisz swieżak czemu?\
Jedna wysokość trójkąta równobocznego jest równa ${\frac{a \sqrt{3}}{2}}$\, więc mnożąc przez 2 otrzymujemy $a \sqrt{3}$\
\
Dobra teraz dłuższa przekątna. Jej długość wynosi $2a$. **Czemu?**\
Zauważ, że dłuższa przekątna jest równa 2 długościom boku, lub można wpisać ten sześciokąt w okrąg i wyznaczyć to za pomocą promienia, ale komu by się chciało, prawda?\
\
Dobra, mając już tak elementarną wiedzę, czas zabrać się za obliczenia zadania.

### Zadanie 25.1

![zadanie25.1](https://i.imgur.com/lwmbhDs.png)
Trójkąt ten jest trójkątem prostokątnym, więc znamy jego wysokość, jeśli poznamy jego podstawę.\
Wiadomo tylko, że pole całego szcześciokąta wynosi $6 \sqrt{3}$.\
Pamiętasz co wcześniej tłumaczyłem? **Sześciokąt foremny, to 6 równobocznych trójkątów.**\
Wzór na pole trójkąta równobocznego znajdziesz w tablicach, jest to:\
$P = \frac{a^2 \sqrt{3}}{4}$\
\
Zróbmy sobie z tego równanie:\
$6 \sqrt{3} = 6 * \frac{a^2 \sqrt{3}}{4}$\
Dzielimy obustronnie przez 6:\
$\sqrt{3} = \frac{a^2 \sqrt{3}}{4}$\
Mnożymy obustronnie przez 4 żeby pozbyć się ułamka:\
$4 \sqrt{3} = a^2 \sqrt{3}$\
Dzielimy przez $\sqrt{3}$ żeby pozbyć się pierwiastka:\
$4 = a^2$\
Pierwiastkujemy:\
$a = 2$\
$a = -2$ odrzucamy bo nie może być ujemna długość boku, co oczywiste.

Mając nasze $a$ możemy już policzyć długość krótszej przekątnej:\
$h = a \sqrt{3}$\
$h = 2 \sqrt{3}$\
\
Liczymy pole trójkąta:\
$P = \frac{1}{2} * a * h$\
$P = \frac{1}{2} * 2 * 2 \sqrt{3}$\
$P = 2 \sqrt{3}$

Odpowiedź: **C**.

### Zadanie 25.2

![zadanie25.2](https://i.imgur.com/4IQlWEZ.png)

Długość tego odcinka policzyliśmy w poprzednim podpunkcie. Jest to nasze $h$.\
Odpowiedź: **B**.

## Zadanie 26

![zadanie26](https://i.imgur.com/6iWBt8q.png)

Korzystamy z podobieństwa trójkątów z podanych obwodów w treści zadania:

$k = \frac{39}{13} = 3$\
$k$ to skala podobieństwa.\
Wiemy już, że wysokość dużego trójkąta musi być 3 razy większa od tej mniejszej więc oznaczmy to sobie na rysunku:\
![trapez](https://i.imgur.com/bpFFIPv.png)

$3x + x = 12$\
$4x = 12$\
$x = 3$\
\
Korzystając ze skali podobieństwa
$3x = 9$

Odpowiedź: **C**.

## Zadanie 27

![zadanie27](https://i.imgur.com/9XSIkzv.png)
Z równania okręgu można wyczytać jego środek i promień.\
Tutaj środkiem okręgu jest punkt (3,3), a jego średnica to $\sqrt{13}$

Podstawmy te wartości do równania okręgu z danymi dla $x=0$ żeby znaleźć punkty przecięcia:\
$(0-3)^2 + (y-3)^2 = 13$\
$9 + (y-3)^2 = 13$\
$(y-3)^2 = 4$\
$ \mid y-3 \mid = 2$\
$y = 5$ lub $y = 1$\
Czyli interesują nas punkty (0,5) i (0,1).

Odpowiedź: **A**.

## Zadanie 28

![zadanie28](https://i.imgur.com/k0KBvzK.png)

Proste są prostopadłe kiedy ich współczynnik kierunkowy jest odwrotny i przeciwny.\
Można to liczyć z równania:\
$a_1 * a_2 = -1$\
Ale po co, wystarczy to zapamiętać, obracać liczbę i dopisywać minus.\
Więc tutaj mamy pierwszy współczynnik kierunkowy równy $\frac{1}{3}$.\
Prosta będzie do niej prostopadła kiedy jej współczynnik będzie równy $-3$.

Tak więc jest to odpowiedź **C**.

## Zadanie 29

![zadanie29](https://i.imgur.com/nZMyyEk.png)

Prosta podana w zadaniu jest o tyle łatwa do narysowania, że aż trzeba to zrobić.\
Narysujmy to w brudnopisie:\
![zadanie29.wykres](https://i.imgur.com/9F6h3Ux.png)
No i elegancko zadanie samo się rozwiązało.

Odpowiedź: **B**.

## Zadanie 30

![zadanie30](https://i.imgur.com/vij8QVJ.png)

### Zadanie 30.1

![zadanie30.1](https://i.imgur.com/VlUVbWY.png)

Objętość ostrosłupa liczymy z wzoru:\
$V = \frac{1}{3} * Pp * H$\
Już widać, że wysokość będzie taka sama jak wysokość sześcianu, więc $9$.\
A w podstawie mamy kwadrat, więc pole to $a^2$, czyli $9^2 = 81$.

Podstawiając do wzoru:\
$V = \frac{1}{3} * 81 * 9$\
$V = 243$

Odpowiedź: **A**.

### Zadanie 30.2

![zadanie30.2](https://i.imgur.com/AHRsExR.png)
Zaczynają się schodki, a dla zwykłego szarego gościa takie zadanie może okazać się Kongiem z bananami.\
W tym przypadku jednak nie ma co się martwić, bo jest profesor Wilczur na posterunku, już tłumaczę.\
W takich zadaniach najważniejsze jest zaznaczyć dobrze kąt, który my chcemy policzyć.
![zadanie30.2.rysunek](https://i.imgur.com/7IBjYdw.png)

Łatwo zauważyć, że dorysowałem na rysunku wysokość oraz przekątne podstawy.\
To dlatego, że kąt nachylenia krawędzi bocznej do płaszczyzny podstawy spada właśnie na przekątną podstawy, co widać ładnie na rysunku.\
Przerysujmy sobie ten trójkąt jako rysunek 2D, z którego będzie nam łatwiej liczyć:
![zadanie30.2.rysunek2d](https://i.imgur.com/AGspJtZ.png)

Do policzenia cosinusa, czyli stosunku tego co leży przy kącie do przyprostokątnej będzie nam potrzebna przeciwprostokątna powstałego trójkąta prostokątnego przez podzielenie całego trójkąta na połowę.\
Oznaczę sobie tą długość $x$:\
$x^2 = 3^2 + (\frac{a \sqrt{2}}{2})^2$
$x^2 = 9 + \frac{2a^2}{4}$
$x^2 = \frac{3}{2}a^2$
$x = \frac{\sqrt{3} a}{\sqrt{2}} = \frac{\sqrt{6}a}{2}$\
\
Teraz można wyznaczyć cosinusa. Jest to stosunek połowy długości przekątnej do wyliczonego $x$:\
$\cos \alpha = \frac{\frac{a \sqrt{2}}{2}}{\frac{\sqrt{6a}}{2}}$\
$\cos \alpha = \frac{a \sqrt{2}}{2} * \frac{2}{\sqrt{6}a}$\
$\cos \alpha = \frac{\sqrt{2}}{\sqrt{6}}$\
$\cos \alpha = \frac{\sqrt{12}}{6}$\
$\cos \alpha = \frac{2 \sqrt{3}}{6}$\
$\cos \alpha = \frac{\sqrt{3}}{3}$\
I to jest nasza finalna odpowiedź.

## Zadanie 31

![zadanie31](https://i.imgur.com/PUTz6yY.png)

$G = (3a)^3 = 27a^3 = 27*V$

Odpowiedź: **D**.

## Zadanie 32

![zadanie32](https://i.imgur.com/9LIygJa.png)

Wszystkich losów mamy łącznie **9**.\
2 wygrane, 7 przegranych. Szansa na wygranie więc, to stosunek losów wygrywających do wszystkich obecnych w losowaniu.\
$\mid \Omega \mid = 2 + 7 = 9$
$P(A) = \frac{2}{9}$

Odpowiedź: **C**.

## Zadanie 33

![zadanie33](https://i.imgur.com/pQzteWs.png)
Odchylenie standardowe to taki "margines błędu" od średniej arytmetycznej na chłopski rozum.\
Tak więc, żeby je policzyć, trzeba najpierw policzyć średnią arytmetyczną.

$\overline{x} = \frac{133+140+119+147+161}{5} = \frac{700}{5} = 140$\
Mając naszą średnią arytmetyczną i podane, już wyliczone, odchylenie standardowe, ustalamy przedziały z "marginesem błędu":\
$I$ przedział:\
$140 - 14 = 126$, więc przedział to $[126;140]$\
Sprawdźmy, które doniczki mieszczą się w tym przedziale:\
$133 \in [126;140]$, więc $I$\
$140 \in [126;140]$, więc $II$\
$119 \notin [126;140]$\
$147 \notin [126;140]$\
$161 \notin [126;140]$\
W przedziale dolnym mieszczą się tylko doniczki $I$ i $II$, więc sprawdźmy przedział górny:\
$140 + 14 = 154$, więc przedział to $[140;154]$\
$133 \notin [140;154]$\
$140 \in [140;154]$, więc $II$\
$119 \notin [140;154]$\
$147 \in [140;154]$, więc $IV$\
$161 \notin [140;154]$

Doniczki znajdujące się w odchyleniu standardowym to $I$, $II$ i $IV$ i to też nasza odpowiedź.

# Koniec

Wooh, to był najdłuższy artykuł do tej pory.\
Mam nadzieję, że pomogłem i w razie jakichkolwiek pytań proszę napisać komentarz. Liczę, że każdy teraz fajnie zda tę podstawę,\
ponieważ forma zadań w zasadzie w ogóle się nie zmienia z porównaniem z poprzednich lat. Życzę powodzenia i wszystkiego dobrego dla każdego czytelnika!

### Linki

- Link do serwera Discordowego: [Klik](https://discord.gg/4TWmMfMU6N)
- Link do zaproszenia Skręciora na swój serwer: [Klik](https://discord.com/api/oauth2/authorize?client_id=939103800898224139&permissions=8&scope=bot)
- Link do Terms Of Service Skręciora: [Klik](http://radzionkow.net/terms)
- Link do mojej głównej strony internetowej: [Klik](http://radzionkow.net/portfolio)
